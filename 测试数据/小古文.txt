1、放风筝

青草地，放风筝。汝前行，我后行。

2、乡村

乡间农家，竹篱茅屋，临水成村。水边杨柳数株，中夹桃李，飞燕一双，忽高忽低，来去甚捷。

3、芦花

水滨多芦荻。秋日开花，一片白色，西风吹来，花飞如雪。

4、荷

池中种荷，夏日开花，或红或白。荷梗直立。荷叶形圆。茎横泥中，其名曰藕。藕有节，中有孔 ，断之有丝。

5、菊

菊花盛开，清香四溢。其瓣如丝，如爪。其色或黄、或白、或赭、或红。种类繁多。性耐寒，严 霜既降，百花零落，惟菊独盛。

